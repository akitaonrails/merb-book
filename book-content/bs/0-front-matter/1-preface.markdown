# Riječ autora

Nekada davno nije bilo Merb stacka, zaključanog API-ja, organizovane
dokumentacije, a baza kôda se mijenjala često.
Tako je [Matthew Ford][] odlučio da počne raditi na knjizi [otvorenog izvora][]
sa jednostavnim ciljem: pomoći hrabrim Rubyistima koji žele živjeti na ivici i
probati Merb, [DataMapper][] i [RSpec][].

Od tada je Merb znatno sazrio, te su i prvi koraci postali mnogo jednostavniji.
Uz to je ponuđena i **dogmatična** verzija stacka koja koristi Merb, DataMapper
i RSpec!

Kao rani Merb developer, uživao sam u tome da imam pristup Mattovoj knjizi, te
sam i sâm surađivao na prvoj verziji iste.
S vremenom sam postao član Merb tima, fokusirajući se zajedno s njima na veliko
izdavanje verzije 1.0.
Ovo smo (uspješno!) uradili u dva koraka:
prvi Release Candidate je izašao tokom [MerbCampa 2008][]
i finalna 1.0 verzija tokom [RubyConfa 2008][].

Imati divan razovjni okvir je odlično, ali, riječima Jason Seifera sa
[RailsEnvy.com][]:

> "Merb ima fantastičnu dokumentaciju kôda, kôd koji je jednostavan za čitati,
> ali korisnička dokumentacija još manjka."

Jason je bio u pravu; naša korisnička dokumentacije nije bila baš toliko dobra.
Naravno, imamo [Merb wiki][] i gomilu dostupnih knjiga, ali kada pogledamo
druge razvojne okvire, kao što je [Django][], moram reći da je cijeli razvojni
tim znao da se nešto mora uraditi

Fordovi napori su bili rano primjećeni, te mu je bilo ponuđeno da napiše knjigu
[Beginning Merb][] za [Apress][].
Kao što možete zamisliti, za Matta je bilo teško napisati knjigu za izdavača,
raditi puno radno vrijeme, surađivati na raznim open source projektima,
ostajati u toku sa Merbom i finalno biti siguran da knjiga koju je počeo prije
nekog vremena ostaje aktuelna.
Povrh svega, mnoge stvari su se promijenile neposredno pred finalnu 1.0 verziju
i veliki dio postojećeg sadržaja je morao biti ispočetka napisan.

Zato je Merb tim odlučio da je vrijeme da se zaokupi, te fokusira zajednicu
na stvarnje centralizirane knjige koja je orjentisana ka krajnjim korisnicima.

Jako mi je drago da je razvojni tim odlučio preuzeti odgovornost za ovu knjigu
i da ćemo osigurati da ona ostaje dobro organizvana, aktuelna i relevantna.
Ipak, ova knjiga, poput samog Merba, neće rasti i evoluirati bez pomoći
zajednice.
Zato, molim vas, pošaljite nam ispravke, nove primjere i nova poglavlja
kako bi ova knjiga mogla pomoći čitavoj zajednici.

[Matt Aimonetti][], član jezgrenog Merb tima

[Apress]:           http://www.apress.com/
[Beginning Merb]:   http://www.apress.com/book/view/9781430218234
[DataMapper]:       http://datamapper.org/doku.php
[Django]:          http://www.djangobook.com/
[Matt Aimonetti]:   http://merbist.com
[Matthew Ford]:     http://github.com/deimos1986
[Merb wiki]:        http://wiki.merbivore.com
[MerbCampa 2008]:   http://merbcamp.com
[otvorenog izvora]: http://bs.wikipedia.org/wiki/Otvoreni_softver
[RailsEnvy.com]:    http://railsenvy.com
[RSpec]:            http://rspec.info
[RubyConfa 2008]:   http://rubyconf.org
